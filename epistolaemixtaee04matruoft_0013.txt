AD LECTOREM 7

’ De singulis pauca.

a) Epistolae incrementa Societatis explicantes aut [res per
socios gestas.

Quo tempore epistolae hujus voluminis exarabantur, Societas
Jesu, quindecim vix annos nata, divino id largiente Numine, sub
cujus praesidium eam Ignatius positam ac defensam esse voluit,
sex intra Europam numerabat provincias, domicilia vero sex supra
quadraginta ¹.—De Africa, Brasilia, India Orientali ac Japonia,
ubi plures versabantur socii, cum nostri muneris non sit, nihil
est cur dicamus. Atque Italia quidem provincia, ubi beati nostri
institutoris sedeS, caeteris quidem antiquior est, meritoque habe—
tur aliarum parens; quam tempore sequuntur lusitana, hispana,
quae in castellanam et' aragoniam divisa primum fuit, atque si-
cula. Verum sic olim erga Societatem bene afficiebantur hispani,
tot viri principes ei collegia offerebant, condebantque, ita deni-
que socii, ut populos bonis moribus ac doctrina imbuerent, ubi-
que expetebantur, ut necesse fuerit novam provinciarum divisio—
nem induci. Unde tres constitutae provinciae: castellana, ara-
gonia, baetica: eisdem praepositi provinciales dati Antonius de
Araoz, F ranciscus de Estrada, Michael de Torres: cunctisque in
Hispania -et Portugallia F ranciscus Borgia‚ commissarius desi-
gnatus. Eorum epistolas aliquot, nondum editas, damus:

Michaelis de Torres, 21 Maj. 1554 ².

Francisci de Estrada, 4 Aug. 1554, 18 Jan. 1555.

Antonii de Araoz, aut cujus opera hic in scribendo utebatur,
Antonii Gou, 25 Jan , 28 Feb„ 22 Maj., 25 Jun. 1554, 14 Febr.
1555-- ¹

F rancisci Borgiae epistolas non exhibemus, utpote ad aliam
MONUMENTORUM partem sive sectionem sibi propriam pertinen-
tes: edimus vero quas Borgiae socius in conficiendis itineribus et
collegiis perlustrandis Romam mittebat, Bartholomaeus de Busta—
mante, 1 Sept., 6 Nov. 1554, 29 Apr. 1555.

Aliorum sociorum plures quidem sunt epistolae, inter quas
principem sibi locum vindicant, quippe quae initia aut progres-

 

¹ POLANCO, t. v, pag. 5, 6, n. 1 cum subjectis annotationibus.
2 Hi et sequentes numeri diem indicant, quo litterae datae sunt.

