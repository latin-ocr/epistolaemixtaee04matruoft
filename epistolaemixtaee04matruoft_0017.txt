AD LECTOREM 1 1

auctoresque diligenter inquiri; animadvertendi tamen iure sibi
uni reservato ¹». Quo in facto benignitas sane Ignatii ac patien-
tia cum prudentia sociata enituere, resque tota posteris monu-
mento esse potest, 20 Maj. 1554.

c) ’ His, quae hucusque diximus, singularia quaedam addenda
sunt, digna quae seorsim inspiciantur.

Et primum quidem occurrit beatissima mors Silvestri Landi-
ni, quem anno superiore in Corsica, supra id quod humana con-
ditio fert, et facere et pati vidimus, quern illius insulae habitato—
res suum patrem appellabant sanctumque venerabantur, 7, 15
Mart. 1554.

Aliud est luctuosa ac miseranda servitus optimi Joannis Gut-
tani, e Societate sacerdotis, qui ex Hispania in ltaliam cum na·
vigaret, a turcis prope Neapolim anno superiore captus, mirum
est quot aerumnas devoraverit laboresque ab improbis hominibus,
omni destitutis humanitate, pertulerit, donec illis confectus ex
corporis ac servitutis vinculis in laetam aeternae libertatis auram
evolaverit. De eo agunt epist. datae Majo, die incerto, 25 Dec.
1554, 23 Maj. 1555. Qua in re Ignatii charitas eluxit, qui nullum
non movit lapidem ut filium sibi carissimum e turcarum potestate
eriperet, voluitque ut singulis hebdomadis a siciliensibus sociis ei
referretur quid pro recuperando sodali egissent. Sed turcarum
avaritia Guttani vita longe pertinacior fuit.

Inter haec diligentem Pelletarius collocabat operam in revo-
canda ab errorum tenebris ad catholicae veritatis lucem Renata,
Ludovici XII, regis Galliarum, filia, ducis F errariae uxore, quam ,
impia haereticorum astutia in fraudem illexerat. Diu haec restitit
omnibus, quae admovebantur, machinis delusitque conatus ad
eam dedocendam adhibitos. Res desperata prorsus videbatur, cum
Pelletarium, cujus vel nomen horrebat, ad sese vocat, cum eoque
de recipiendis catholicorum ritibus deque amplectenda romanae
ecclesiae veritate serio agit. Eumdem sibi legit suae conscientiae
arbitrum eique ingenti doloris sensu et lacrimarum vi peccata
confitetur. Quaenam inde oborta cunctis, Herculi maxime, laeti—

 

¹ ORLANnmr, Hist. Soc. ses„ lib. x1V, n. 4, 5.

