680 prsroLAE Mxx‘rAE—968

968
MICHAEL DELLA TORRE

episcopus cenetensis, vicelegatus

PATRI IGNATIO DE LOYOLA

PERthm 6 JUN11 1555 ¹.

De vita et moribus sociorum, deque fructu amplissimo, ex eorum laboribus
parto, luculentum testimonium scribit.—Ignatio ea de causa gratulatur.

ψ

Saepe hic cum tuis familiarissime conuersati, dici non potest
quantas animo ex eorum honesta consuetudine consolationes
percepimus, quorum sanctimonia doctrinaque non uulgaris nobis
perspecta est. Vnde nunc mihi uisum est consentaneum esse, tibi
literis hac de re gratulari, quod in hanc Societatem, cuius te
authorem intelleximus, plerosque sanctissimos pariter ac doctis-
simos uiros Deus immortalis congregarit. Quam ob rem sic existi-
mo primum Deo maximo, deinde tibi tuisque omnibus hos ciues
admodum deuinctos esse, tum propter uirtutum exempla, quae
dant, tum propter sanctas ipsorum actiones, siue dum ecclesia-
sticis praepositis et secularibus prompte morem gerunt, siue dum
publicae utilitati diuersis officiis inseruiunt, cum carceres et ae-
grotantes uisitant, lites et discordias componunt, confessionis et
eucharistiae sacramenta non sine magnis totius ciuitatis commo-
dis ministrant, scripturas sacras interpretantur, et modo in aede
maiori, modo in proprio templo, modo etiam in aliis conciones
habent, nec non familiaribus colloquiis auxilio salutique aliis esse
student. Atque his in rebus integerrimam uitam eruditionemque
declarant. Ex quo manifestum est eos id unum animo sibi pro-
posuisse, quosuis labores subire uelle, dum satis honori diuino a
se fieri cognoscant. Praeterea (quod maximum est) iuuentutem
bonis artibus erudiendi prouinciam susceperunt, informantque
hos adolescentes et ad uitae integritatem et doctrinam. Quan-
tumque hac ex re ciuitati emolumentum eueniat, argumento sunt

 

¹ Ex originali in vol. Epist. diversorum, duplici folio, n. 101, prius 67.

