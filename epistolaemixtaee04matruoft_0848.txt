842 Ems’romss MixTAE—1029

autem, quam X.⁰ displicuerit, etiam sensi. Condonauit ille mih‘i,
hac tamen conditione, ut ueniam a te rubicundus supplicem,
cuius gaudio deberem esse senectuti, dolori fuerim uomica: bene
tamen sperare iussit, quippe quem ad parcendum proniorem no-
uerat, quam me ad ueniam petendum, ut orare et exorare idem
faceret. Oro ueniam, dulcissime Pater, quod tam multiplici tibi
fuerim oneri, ut meminisse animus horreat, calamus ipse com-
mittere literis erubescat. Quod legit, imi pectoris suspiria di-
ctarunt, manus olim nimis dissolutae pinxerunt, genua hactenus
ad bonum debilia sustentarunt, animi corporisque iam tibi dedi-
tissimarum consensus unanimis omnino transcribendum iudica-
uit. O utinam tanta mihi lachrymarum copia oculos meque totum
perfunderet, ut in conspectu tuo misericordiam inuenire merear.
Certus sum enim, te pacato, Deum mihi tuae obedientiae merito
fore propitium. Nec dicas, quaeso, Pater, amice: Cui soli peccasti,
ignoscat tibi. Nam si ipse me remittat ad te, Pater, tuque ad
eum, uide mihi consultum sic esse non posse, nisi ipsus ingenue
dicas: Petre, fili charissime, peccatorum tuorum non recordabor
amplius3 ut et ego tibi respondeam: Pater reuerende, clementiae
tuae nunquam non memor ero, quia Deo hominibusque per te
reconciliatus sum. Pax. Ne uero iam te putes exoneratum, Pa-
ter optime, scias me omniaque mea, Societatem Jesv ipsam, omnes
ecclesiae sanctae status, mundum denique ipsum esse tibi desi—
derari commendata a Jesv X.⁰, qui, cum salutis omnium sit si-
tientissimus‚ dare tamen renuit (ut est ubique ordinatissimus),
nisi a te caeterisque amicis suis, in coelo mundoque existentibus,
exoretur. Parce postremo garrulitati omnibusque uitiis meis.
Vale, R. Ρ. Jacobe Laynez. Tyburi nonis Septembris 1555. Tuus
ex animo filius, quamuis indignissimus,
PETRUS SYLUIUS.

Inscriptio: † Rdo. in Christo Patri, P. Jacobo Laynez, sa—
cerdoti professo Societatis Jesu. Alia manu: Exemplum contriti
hominis, opera P. Laynez, secundum Deum.

