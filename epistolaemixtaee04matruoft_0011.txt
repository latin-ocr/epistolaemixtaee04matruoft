AD LECTOREM

Eo feruntur hodierna sapientium studia, ut, ad perscrutanda
antiquitatis vestigia hauriendamque sinceram de rebus praeteri-
tis notitiam, velint homines ad coaeva monumenta, pulvere saepe
obsita, accedere, ex privatis intimisque, ultro citroque commissis
litteris aut narrationibus, suam sibi progignere sententiam, et
collectis hinc inde dispersis membris, corpus unum coagmentare,
quod nervis et ossibus firment, pelle vestiant, penicillo suo
ornent; cui demum spiritum vitamque infundant. Ingens certe
labor, et hujusmodi, quem non omnium humeri ferre valeant, sed
jucundus etiam, siquidem, ut poeta ¹ monet:

Gratius ex ipso fonte bibuntur aquae.

Esto incompta saepe sit, et aliquando horrida nimis, oratio: at
integra fides et nuda veritas cuicumque ornatui lenociniisque
verborum anteponenda3

Et magis adducto pomum decerpere rame,
Quam de caelata sumere lance, juvat;

ut idem Ovidius ait.

His ergo studiosis rerum nostrarum, qui in propriis monu-
mentis, non in historicorum libris, memoriam priscorum hominum
de Societate Jesu renovare aut constituere satagunt, amplissimam
quidem segetem ‚demetendam purissimosque latices bibendos ob
oculos ponunt Epistolae Mixtae, quarum vol. IV, cum tribus su-

 

¹ OVIDIUS, Ex Ponto, lib. 111, epist. v, 18-20.

j.

