506 EPISTOLAE M1XTAE - 921

921
GUNDISALVUS DE SILVEIRA
PATRI IGNATIO DE LOYOLA

OLISIPONE 6 jANtJARn 155'5 ¹.

Notat provincialem Miron parum sibi conciliare nobilium lusitanorum
animos . -Patrem Nadal exposcit.

Jhiis.

Gratia domini nostri Jesu Christi nobiscum. Rmus. in Chri-
sto Pater noster prouincialis praepositus ² sancte iuxtaque con-
stitutiones recte fungi suo munere mihi uidetur. Verum, quan-
tum existimare valeo, huius foecundissimae Societatis professio
postulat, ut non solum domesticos educet, sed etiam omnibus,
inter quos agit, prodesse satagat. Non dubito Patrem nostrum,
si nobiles ac principes viros huius regni, inter quos conversatur,
sibi faceret familiares in Domino, adjecturum quamplurimum
fuisse et profectus studiosi et authoritatis, quae ad foeliciorem
nostrarum actionum progressum, et ad Dei in plerisque honorem
augendum non mediocriter conducerent. Ille uero uix aliquem
nouit aut adit, nisi regem regiosve dominos, aut paulo plures,
idque dum vel aliquid negotii uel Vtilitatis nostrae vrget commer-
cium. Sunt alioqui omnes fere aequissimo promptissimoque ani-
mo erga Societatem, eisque ad Christi amorem non sine grandi
commodo paruo negotio posset opem ferri. Vellem itaque ut Pa-
ter noster magis conciliaret omnium animos, aliquando invisendo,
aliquando proponendo exercitia, cunctos denique alliciendo ad
nostra dulci quodam, pio, sapienti ac praecipue liberali conatu.
Est praeterea semper fere exosus mos ille apud magnatum fre—
quentiam, quo solet solius principis gratia quaeri, caeteris aut

 

¹ Ex autographo in vol. F. duplici folio, n. 126, prius 595, 596.—Hac
epistola usus est POLANco, t. v, pag. 574, n. 1582, atque ea quidem est,
quam nondum tunc vidisse, cum volumen illud ederemus, ibidem annot. 4
diximus, quamque deinde, sie Deo bene volente, reperire nobis contigit.

2 jacobus Miron.

