860 EP1sToLAE Mutua-1034

Significa etiam an literas per Traiectum missas acceperis:
quomodo valeat P. Candidus ¹, P. Spiga ², Elizabeth, Gertrudis
Mechliniae, Catharina, Crane [sic], etc. ³

Quid audiatis a tornacensibus. Audimus ibi plurimum gras-
sari pestem. Buscuducis iam Vtcumque cessauit pestis. Dnus. Ale-
xander, pater monialium, iarn factus est canonicus: habet prae-
bendam istius, qui hic obiit. Ex traiectensibus, de libellis missis
a V. P.., nihil adhuc accepi.

Si contingeret aliquid esse scribendum, quando non habes
nuncium ad manum, possis literas etiam mittere Bruxellam (int
thuijs van Hoechstraten, bij keijsers hof), huc transmittendas.
Scripsit domina comitissa Hoechstratana, vt, quicquid literarum
Louanio acceperint, fideliter transmittant.

In castro varia praeparant ornamenta pro tabernaculo sacra-
menti: non est coloratum, sicut apud sanctum Michaelem, sed
totum vestitum. Pro festiuitatibus S. Mariae omnia sunt alba ex
panno argenteo, tentorium, et quod a capsula dependet, cortinae
ex albo damasceno (vt vulgo dicitur), ambitus alterius cuiusdam
lini: aliis diebus dominicis omnia rubra sunt, pro magnis festini-
tatibus preciosiora. In istis nobiles illae habent suas recreationes:
orant vt illis dem aliquid parandum.

Domina comitissa bene proficit: incipiunt et aliae nonnullae
ipsius sequi exempla. Quaedam nobilis bruxellensis ex statu do—
minae comitissae iam a festo natiuitatis Mariae institit pro ge-
nerali confessione facienda, quam his diebus (Domino dante gra-
tiam) sum auditurus.

Lunae ⁴ die praeterita vocauit me domina nostra, et inter reli-
qua dixit mihi, illi propositum esse a praecipuis quibusdam ciui-
tatis, vnum nominauit mihi, qui primus ipsius consiliarius est,
vir magnae autoritatis, quod cuperent aedificare nouum chorum
pro venerabili sacramento. Altare (vt ante scripsi) paratur, sed
honestiorem adhuc desiderat locum pro maiore deuotione Sacra-

 

ἱ Ρ. Adrianus Candidus· seu de Witte.
2 P. Petrus Spiga.

³ Videntur hae feminae ex familia Patris Adriaenssens.
⁴ Ms. luna.

