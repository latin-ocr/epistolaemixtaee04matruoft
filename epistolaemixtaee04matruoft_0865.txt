20 ssmnnnms 1555 859

totus populus, videntes venerabile sacramentum tam in templo
quam in plateis ad infirmos cum tanto ornatu haberi et portari.
Capellanus dominae, qui obiit, reliquit pulchrum calicem (ex puro
argento deaurato) non consecratum, pro administratione vini com·
municantibus.

Numerus confitentium et communicantium crescit: tot iterum
in festo fuerunt, vt pro magno munere statim relatum fuit ad
dominam, nunquam esse hic visam talem populum habere deuo-
tionem. Templum hominibus plenum erat ad videndum spectacu-
lum sacramenti et numerum communicantium.

In concionibus pergo: ipso die natiuitatis Mariae concionatus
sum in castro cum magno auditorio ¹. Similiter in templo tantus
est populus, qui etiam confluunt ex locis vicinis, quod qui com-
modum habere desiderant locum, hora sexta vel ad mediam sextae
(vt mihi dictum est) incipiunt occupare locum.

Venerunt ad dominam nostram mulieres ciuitatis, quia timent
decessum meum, conquirentes maritos nautas istis diebus domi-
nicis ante prandium solere esse ebrios, nec templum visitare.
Iam semper ad concionem veniunt, sacra audiunt, nec potant
ante prandium: hec ipsa domina narrauit comitissae Hoech-
stratanae.

In visitatione infirmorum Dominus etiam dat gratiam. Obiit
his diebus vnus canonicorum, primus post praepositum et deca-
num, qui a nullo volebat suscipere sacramenta ecclesiae, quam a
me. Portaui illi sacramentum eucharistiae, et post aliquod dies
extremae vnctionis, comitante praeposito, decano cum toto col-
legio et praecipuis ciuitatis cum multis nobilibus castri, qui etiam
omnes hinc multum aedificati fuerunt.

Vides hinc, Pater amantissime, quid Dominus praeparare
dignetur; sed quis sum ego, qui merito hec cum lachrymis scri-
bere possem? Orate, precor iterum atque iterum, et iubete orare
pro me impraeparato seruo, ne mea negligentia tam preciosae
dispargentur margaritae. Quid, quaeso, dicam, quarn qui mutos
loqui fecit, et per asinam prophetam docuit, iam hec quoque
praestare quae praestitit.

 

 

¹ POLANCO, t. v, pag. 293, n. 800.

