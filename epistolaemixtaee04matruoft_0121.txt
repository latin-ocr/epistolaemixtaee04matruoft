21 MAR'm 1554 115

glius, hoc bonum est, curn parentes hactenus subierint pro filiis
tot labores et sumptus, et quod filij post hec, insciis et inuitis
parentibus, ingrediuntur religionem? Ad eum finem, inquit ab ·
bas, nutriuntur filij, vt toti Domino seruiant. Cum ergo hoc fit,
non perdunt parentes filios, sed magis lucrantur.

Deinde Viglius. Jam fere annus est ex [quo] domina regina
commisit mihi negotium huius Societatis, et legi bullas; sed mi—
rum est et contra canones, quod pontifex tanta priuilegia ipsis
concedit, et similia. Ad que dominus abbas multa bona respon-
dit; et statuebat seorsum cum Viglio latius de nobis conferre.
Causabatur etiam Viglius quemdam de Societate fuisse in aula
imperatoris cum legato vel nuntio apostolico et, inquit, omnia
significabat pontifici, que in hac aula imperatoris agebantur.
Imperator vero, inquit, et nos mirabamur quomodo pontifex
omnia sciret, etc. De his satis.

Et hec acta erant ante aduentum, et, curn veni ad abbatem,
abbas omnia retulit mihi, et si quid pro nobis posset prestare,
offerebat se paratissimum. ᾗ

Accessi deinde dominum Alexium F ontana ¹, et hec omnia ei
exposui. Insuper et ea, que de nuntio apostolico archiepiscopo ²,
item de principe Hispaniarum et eius familia scripserat mihi
R. V., eidem Alexio ostendi. Ipse respondit. Quod, inquit, atti-
net ad auxilium nuntii apostolici in vestro negotio, parum prou
desse poterit. Quod vero ad principem attinet, multum ille pos—
set. Et prestare videtur vt res ista non facile denuo tractetur,
nisi bona spes sit [eam] obtinendi. Proinde videtur expectandus
aduentus principis ⁵, et interim dominus abbas posset preparare

 

¹ Carolo V a secretis, de qu'o saepe in Cartas de San IgnaciO.

2 Hieronymus Muzzarelli, O. P., nuntius apostolicus, archiepiscopus
cosensis (de Conza), cujus meminit POLANCUS, t. 1v, pag..288, n. 617,
annot. 1 .—Venerat etiam ad curiam imperatoris cardinalis Reginaldus Po-
lus, sedis apostolicae legatus, quem Ignatii nomine Adriaenssens salutavit.
De eo quoque scripserat Polancus ex comm. 27 Februarii: «Rmum. Cardi-
nalem Polum in collegii negotio et in aliis propitium semper inveniet V. R.
et ad optima quaeque maxime propensum, quae est ejus pietas et singularis
erga nos et· omnes affectus charitatis...» POLANcQ t. w, pag. 285-286,
n. 613, annot. 1.

³ Philippi 11.

