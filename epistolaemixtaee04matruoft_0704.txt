698 EPISToLAE Mix'rAE— 976

licitasse apud summum pontificem posse omnia monasteria, etiarn
dicti ordinis, visitare, et similia. Alia vero que potius ad inju—
rias seu stomachationes ¹, pertinent, vt sunt quid sibi arrogant
quid sibi persuadent isti jhesuite, volentes omnibus dominari,
hec inquam et similia, que multa ab ipsis sparguntur, omitto.
Hac de causa etiam, qui ante singularissimi fuerunt amici nostri,
ex dicto ordine schandalizantur‚ judicantes imprudenter a nostris
hoc solicitatum, et nihil esse aliud quam seminarium discordie.
Ego vero ad omnia predicta, de quo nec dubito, respondeo nullo
modo credendum nostros predicta solicitasse, sed forte alios pro
nobis vel ipsum summum pontificem hoc nostris vltro injungere
voluisse. Insuper, cum in istis partibus nullus nostrum vel predi-
cet, vel aliud singulare apud subditos illorum agat, et inaudita
sint que supra dixi, superflue, ne dicam indiscrete, videntur he
prohibitiones coram omnibus et singulis religiosis fieri, et non
paruas excitare commotiones et suspiciones. Denique quicum—
que hec audiunt, etiam posito quod nostri illa solicitassent, cum
in se mala non sint, judicant ob id non debere fieri huiuscemodi
publice prohibitiones. Nec dubito quin per hec Societas nostra.
magis in Domino exaltabitur, et ipsorum ordo deprimetur, cum
tam notabiles abusus in supremis capitibus illius ordinis vident;
judicant enim nihil esse aliud quam diabolicam et pertinacem inui-
diam: proinde gaudeo quidem et exulto nos pati propter Christum;
sed inconsolabiliter deplango eos. Existimo quoque hec non fieri
ex jussu Rdi. Patris generalis eorum, cui optarem hec nota esse.
Rda. itaque P. V. fatiat quod sibi in Domino expedire videbi-
tur, et nos sibi coram Domino commendatos habere dignetur.
Raptim. Louanij 20 Junij anno 1555. Rde. P. V. seruus in Do-
mino,
ADRIANUS ADRIANI ab Antuerpia.

Inscriptio: Jhs. Rdo. in X.⁰ Patri, magistro Ignatio de Loyola,

generali praeposito Societatis Jesu. Rome.

 

¹ Ms. stomochationes.

